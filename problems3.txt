# Topshiriqlar

Mantiqiy operatorlar bilan ishlash

1. Ikkita butun A va B sonlari berilgan. Jumlani rostlikka tekshiring: "A >= 0 yoki B < -2".
2. Uchta A, B, C butun sonlar berilgan. Jumlani rostlikka tekshiring: "A <= B <= C".
3. Uchta A, B, C butun sonlar berilgan. Jumlani rostlikka tekshiring: "B soni A va C sonlari orasida yotadi".
4. Ikkita butun A va B sonlari berilgan. Jumlani rostlikka tekshiring: "A va B sonlari toq sonlar".
5. Ikkita butun A va B sonlari berilgan. Jumlani rostlikka tekshiring: "A va B sonlarning hech bo'lmaganda bittasi toq son".
6. Ikkita butun A va B sonlari berilgan. Jumlani rostlikka tekshiring: "A va B sonlarning faqat bittasi toq son".
7. Ikkita butun A va B sonlari berilgan. Jumlani rostlikka tekshiring: "A va B sonlarining har ikkalasi ham yoki toq son yoki juft son".
8. Uchta A, B, C butun sonlar berilgan. Jumlani rostlikka tekshiring: "A, B, C sonlarning har biri musbat".
9. Uchta A, B, C butun sonlar berilgan. Jumlani rostlikka tekshiring: "A, B, C sonlarning hech bo'lmaganda bittasi musbat".
10. Uchta A, B, C butun sonlar berilgan. Jumlani rostlikka tekshiring: "A, B, C sonlardan faqat bittasi musbat son".
11. Uchta A, B, C butun sonlar berilgan. Jumlani rostlikka tekshiring: "A, B, C sonlardan faqat ikkitasi musbat son".
12. Musbat butun son berilgan. Jumlani rostlikka tekshiring: "Berilgan son ikki xonali juft son".
13. Musbat butun son berilgan. Jumlani rostlikka tekshiring: "Berilgan son uch xonali toq".
14. Jumlani rostlikka tekshiring: "Berilgan uchta butun sonlaming hech bo'lmaganda 2 tasi bir biriga teng".
15. Jumlani rostlikka tekshiring: "Berilgan uchta butun sonlarning hech bo'lmaganda bir jufti o'zaro qarama-qarshi".

Shart operatorlari bilan ishlash

1.  Uchta butun son berilgan. Shu sonlar orasidan nechta musbat va manfiy son borligini aniqlovchi programma tuzilsin.
2. Ikkita butun son berilgan. Shu sonlarning kattasini aniqlovchi programma tuzilsin.
3. Uchta son berilgan. Shu sonlarni kichigini aniqlovchi programma tuzilsin.
4. Uchta son berilgan. Shu sonlarni avval kichigini keyin kattasini ekranga chiqaruvchi programma tuzilsin.
5. Havo harorati (`T`) butun son ko'rinishida beriladi. Agar harorat 20 gradusdan yuqori bo'lsa, ekranga "Bugun sayr qilish uchun ajoyin kun!", aks holda "Bugun uyda o'tirgan ma'qul." degan yozuvni chiqaring.
6. Foydalanuvchi login va parol kiritadi. Agar kiritilgan login "admin" va parol "12345" bo'lsa, ekranga "Xush kelibsiz, admin!", aks holda "Login yoki parol xato!" degan xabarni chiqaring.
7. Xaridorning savdo miqdori (`summa`) kiritiladi. Agar xarid miqdori 500,000 so'mdan oshsa, unga 10% chegirma qo'llanilishini va yakuniy to'lov miqdorini ekranga chiqaring. Aks holda, chegirmasiz to'lov miqdorini chiqaring.
8. Talabaning imtihondan to'plagan bali (0 dan 100 gacha) kiritiladi. Shu balga ko'ra uning bahosini chiqaring:
    - 86 - 100: "A'lo"
    - 71 - 85: "Yaxshi"
    - 55 - 70: "Qoniqarli"
    - 55 dan past: "Qoniqarsiz (Yiqildingiz)"
9. Yil kiritiladi. Ushbu yilning kabisa yili ekanligini tekshiring. Kabisa yili quyidagi shartlarga bo'ysunadi:
    - Yil 4 ga bo'linadi, lekin 100 ga bo'linmaydi.
    - YOKI yil to'g'ridan-to'g'ri 400 ga bo'linadi.
    - **Natija:** "Kabisa yili" yoki "Kabisa yili emas" deb ekranga chiqaring.
10. Uchta kesma uzunliklari (`a`, `b`, `c`) kiritiladi. Shu kesmalardan uchburchak yasash mumkinmi yoki yo'qligini tekshiring. Uchburchakning mavjud bo'lish sharti: har qanday ikki tomonining yig'indisi uchinchi tomondan katta bo'lishi kerak.
11. Kvadrat tenglama (ax2+bx+c=0) koeffitsiyentlari `a`, `b`, `c` kiritiladi. Shu tenglamaning ildizlari sonini aniqlang va ekranga chiqaring:
    - Agar diskriminant (D=b2âˆ’4ac) noldan katta bo'lsa: "Tenglama ikkita haqiqiy ildizga ega".
    - Agar diskriminant nolga teng bo'lsa: "Tenglama bitta haqiqiy ildizga ega".
    - Agar diskriminant noldan kichik bo'lsa: "Tenglama haqiqiy ildizlarga ega emas".
12. Foydalanuvchi bir oyda necha daqiqa gaplashishi (`daqiqa`) va necha gigabayt internet ishlatishi (`gb`) haqida ma'lumot kiritadi. Kompaniya uchta tarif taklif qiladi:
    - **"Oddiy" tarif:** Oyiga 20,000 so'm. 200 daqiqa va 5 GB beriladi. Limidan oshsa har bir daqiqa 100 so'm, har bir GB 5,000 so'm.
    - **"Aktiv" tarif:** Oyiga 50,000 so'm. 1000 daqiqa va 20 GB beriladi. Limidan oshsa har bir daqiqa 80 so'm, har bir GB 4,000 so'm.
    - **"Premium" tarif:** Oyiga 100,000 so'm. Cheksiz daqiqa va 50 GB beriladi. Limidan oshsa har bir GB 3,000 so'm.
    - **Vazifa:** Foydalanuvchi uchun qaysi tarif eng arzon tushishini hisoblab, "Siz uchun eng qulay tarif: [tarif_nomi]" deb ekranga chiqaradigan dastur tuzing.

**switch/case opearatori bilan ishlashga oid masalalar**

1. 1 dan 7 gacha bo'lgan butun son kiritiladi. Kiritilgan songa mos hafta kunini so'z bilan (Dushanba, Seshanba, ...) ekranga chiqaring. Agar 1-7 oraliqdan boshqa son kiritilsa, "Bunday hafta kuni mavjud emas" degan xabarni `default` holatida chiqaring.
2. Oyning tartib raqami (1-12) kiritiladi. Shu oy qaysi faslga tegishli ekanligini aniqlang.
    - 12, 1, 2 -> "Qish"
    - 3, 4, 5 -> "Bahor"
    - 6, 7, 8 -> "Yoz"
    - 9, 10, 11 -> "Kuz"
3. Ikkita son (`a`, `b`) va ular ustida bajariladigan arifmetik amal belgisi (`+`, `-`, `*`, `/`) kiritiladi. `switch-case` yordamida amalni bajaring va natijani ekranga chiqaring.
4. Imtihon bahosi harf bilan kiritiladi ('A', 'B', 'C', 'D', 'F'). Ushbu bahoga mos ballar oralig'ini ekranga chiqaring.
    - 'A' -> "86-100 ball"
    - 'B' -> "71-85 ball"
    - 'C' -> "55-70 ball"
    - 'D', 'F' -> "55 balldan past" (ikkita `case` uchun bitta natija)